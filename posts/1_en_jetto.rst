.. title: En Jetto
.. slug: en-jetto
.. date: 2020-04-26 14:00:00 UTC+02:00
.. tags: jetto, jetbot, jetson, nvidia
.. author: Marc Sastre Rienitz
.. category: jetto


.. figure:: /images/this_is_jetto_bling.jpg
   :figwidth: 70 %
   :alt: Una foto preciosa
   :align: center
   :target: /images/this_is_jetto.jpg

Aquest és en Jetto, un especímen del projecte `Jetbot <https://github.com/NVIDIA-AI-IOT/jetbot>`_. Es tracta d'un robot
construit sobre d'un `Nvidia Jetson Nano <https://developer.nvidia.com/embedded/jetson-nano>`_, un petit ordinador - com
una Raspberry Pi - amb una GPU de Nvidia que permet especialitzar-se en processament d'imatges o intel·ligència
artifical. El robot també disposa, entre d'altres, d'una càmera i dos motors, així com la possibilitat de connectar-se
per wifi a la xarxa.

El seu nom no amaga molts secrets: és un Jetbot i m'agrada el japonès →  Jetto (ジェット - que seria la manera japonesa
de pronunciar Jet). Què faré amb ell, però, sí que n'amaga alguns més. Si més no, el seu potencial és molt alt i les
seves funcions encara romanen en la incertesa.

Les meves intencions per a les entrades sobre en Jetto són les de mantenir un registre, un quadern de bitàcora, del
progrés del robot i poder anar il·lustrant l'avenç del projecte amb l'esperança d'algun dia, després de petits canvis
que sembla que no dugin enlloc, mirar enrere i descobrir un pas de gegant des de l'inici del projecte. Un segon propòsit
és el de compartir i divulgar d'una manera accessible a diversos nivells d'expertesa tot el procés i les decisions
preses. No vull escriure textos súper tècnics impossibles de seguir si no saps res sobre el tema però tampoc vull
perdre'm cap detall. Potser és un objectiu ambiciós, però en el millor dels casos algú sense coneixements hauria
d'acabar entenent com funciona el robot a grans trets i algú amb l'expertesa hauria de ser capaç de replicar la meva
feina.
