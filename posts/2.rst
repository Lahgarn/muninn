.. title: Navegar amb la vista (II)
.. slug: navegar-amb-la-vista-ii
.. date: 2020-05-01 14:20:00 UTC+02:00
.. tags: jetto, jetbot, jetson, nvidia, python, ros
.. author: Marc Sastre Rienitz
.. category: jetto

Fa un temps vaig escriure `un post <https://huginnimuninn.wordpress.com/2018/01/28/navegar-amb-la-vista/>`_ on proposava
la situació del desenvolupament d'un robot que navegués per l'interior d'un edifici. Dos anys més tard tinc un robot que
vull que navegui per casa - quina situació hi ha millor per aplicar alguna de les idees descrites en aquella entrada?

Els sensors dels que disposa en Jetto d'entrada són pocs - en concret, l'única senyal de l'exterior a la qual tenim
accés és una càmera. Així doncs, intentaré explicar-vos com he aconseguit inferir la velocitat del robot a través del
vídeo, quina és la qualitat del resultat i quins passos pretenc seguir per millorar el sistema.

Flux òptic
----------

Quan mirem un vídeo on la càmera es mou no ens és pas difícil inferir cap a on s'està movent - si més no
qualitativament som capaços de saber si està anant endavant, endarrera, està girant o si ho fa més ràpid o més lent. Per
fer-ho, especialment quan no hi ha propriocepció, ens guiem per senyals visuals; una d'elles n'és el *flux òptic*. Si no
sabeu de què parlo, ho explico amb una mica més de detall a la primera part de `navegar amb la vista
<https://huginnimuninn.wordpress.com/2018/01/28/navegar-amb-la-vista/>`_, però per no haver de llegir tota l'entrada us
en puc fer cinc cèntims. El flux òptic és el patró de moviment dels diversos objectes en una imatge a causa del moviment
propi. Si comparem dos fotogrames consecutius d'un video en el qual es pot haver mogut la càmera, podem veure per
exemple com allò que està més a prop es mou més ràpid dins de la imatge que allò que està més lluny.

.. youtube:: 88XdOUYzYsc
   :width: 100%
   :align: center

OOO
